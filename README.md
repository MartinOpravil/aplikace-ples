# aplikace-ples

Jedná se o aplikaci určenou pro správu lístků pro školní ples pro Základní školu Boženy Němcové v Zábřehu na Moravě.
Vznikla jako součást mé absolventské práce pro Vyšší odbornou školu v Šumperku.

Aplikace je schopná přidávat či odebírat a následně umístit stoly k sezení podle potřeby mezi 3 tělocvičny, ve kterých ples probíhá. Následně je možné tyto stoly editovat a přidat dodatečná místa k sezení.

Je rozdělená na dvě verze. Jedna je určená čistě pro zájemce o místa, kde se mohou podívat, která místa jsou ještě volná, včetně seznamu informací o volných místech. Následně si zájemce může tato místa zarezervovat. Počet maximálně vybraných míst je nastavený administrátorem. Po vyplnění jména a následně emailu, je zájemci zaslán vygenerovaný kód, který poté při osobním převzetí vstupenek nadiktuje pověřené osobě a aplikace tato místa automaticky trvale zarezervuje. Pokud zájemce nestihne včas zaplatit zarezervovaná místa, tak jsou po uplynulé době automaticky uvolněna.

Druhá verze je určená pro samotnou administraci aplikace. Obsahuje nástrojovou lištu, pro rychlé spravování obsazenosti míst, editaci stolů, jejich rotaci a přesouvání stolů po plátnech.

Nakonec se zde ještě nachází rozcestník, který tyto dvě verze propojuje mezi sebou.
